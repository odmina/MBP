# Podsumowanie - jak powinien wyglądać artykuł {#lab11}

:::{.box}

**STYL APA (edycja 7)**

Wasze artykuły powinny być przygotowane w stylu APA (edycja 7). Tutaj: [https://apastyle.apa.org/style-grammar-guidelines](https://apastyle.apa.org/style-grammar-guidelines) znajdziecie potrzebne informacje. Polecam gorąco zacząć od wskazówek stworzonych dla studentów przygotowujących prace zaliczeniowe: [https://apastyle.apa.org/instructional-aids/student-paper-setup-guide.pdf](https://apastyle.apa.org/instructional-aids/student-paper-setup-guide.pdf)

Przypominam również o istnieniu opracowania *Podstawowe standardy edytorskie naukowych tekstów psychologicznych w języku polskim na podstawie reguł APA*, które można ściągnąć tutaj: [https://liberilibri.pl/standardy-apa-6-pl](https://liberilibri.pl/standardy-apa-6-pl) (dalej: *Podstawowe standardy*)
:::

## Struktura pracy {#lab11-struktura}

Trochę inaczej przygotowuje się pracę zaliczeniową, trochę inaczej artykuł naukowy (np. przygotowując artykuł, powinniście wprowadzić w manuskrypcie żywej paginy, ang. *running head*, nie musicie robić tego w pracy zaliczeniowej, w manuskryptach tabele i wykresy zamieszcza się na końcu). Przygotowane przez Was prace powinny wyglądać jak manuskrypt raportu z badań, ale wprowadzimy do nich drobne modyfikacje.

Struktura pracy powinna być następująca:

1. Strona tytułowa (tytuł, imiona i nazwiska autorów, nazwa wydziału i uczelni, nazwa kursu, imię i nazwisko prowadzącego, termin oddania pracy).
2. Na kolejnej, osobnej stronie abstrakt i słowa kluczowe.
3. Tekst pracy.
4. Bibliografia (od nowej strony).

Na końcu jeżeli chcecie, możecie dodać załączniki.

Na górze strony, na której rozpoczyna się tekst pracy podajcie ponownie tytuł. Tekst Waszej pracy powinien być podzielony na cztery podstawowe części:

- Wprowadzenie (nad którym NIE umieszczacie nagłówka "Wprowadzenie")  
- Metoda  
- Wyniki  
- Dyskusja   

Wprowadzenia nie musicie dzielić na części. Jeżeli uznacie, że jest bardzo obszerne i chcielibyście to zrobić, możecie wprowadzić nagłówki zgodnie z zaleceniami zawartymi *Podstawowych standardach*.

W Metodzie wydzielcie następujące części:

- Osoby badane  
- Zastosowane narzędzia  
- Procedura badania  
- Analiza statystyczna  

## Format pracy {#lab11_format}

Uwaga: poniższe zalecenia nie są do końca zgodne ze standardem APA. 

1. Czcionka. Korzystajcie z szeroko dostępnych, czytelnych czcionek. Możecie wykorzystywać zarówno czcionki szeryfowe (np. Times New Roman), jak i bezszeryfowe (np. Arial, Calibri). Czcionka musi zawierać polskie znaki. Na wykresach stosujcie czcionki bezszeryfowe. Szczegóły: [https://apastyle.apa.org/style-grammar-guidelines/paper-format/font](https://apastyle.apa.org/style-grammar-guidelines/paper-format/font)
2. Oddzielajcie akapity przy pomocy wcięcia w tekście (nie stosujcie odstępu). 
3. Marginesy 2,5 cm.
4. Stosujcie zwiększoną interlinię (1,5 lub 2).
5. Wprowadźcie numerowanie linii.
6. Stosujcie numerację stron.

## Język {#lab11-language}

Prace powinny być napisane zrozumiale i tak, by kolejne części były logicznie ze sobą związane. Dla przypomnienia, Wasze ustalenia z zajęć o pisaniu znajdziecie na szkolenia.gumed.edu.pl.

## Cytowanie {#lab11-citations}

Stosujcie prawidłowe cytowania w tekście. Do zarządzania cytowaniami i bibliografią wykorzystajcie menadżer cytowań oraz odpowiednią wtyczkę w procesorze tekstu lub cytowania w Rmarkdown. 

Szczegółowe wytyczne dotyczące tego, jak cytowania powinny wyglądać znajdziecie w *Podstawowych standardach* w rodz. 2.

Zarówno parafrazy, jak i dosłowne cytaty wymagają podania źródła w tekście (cytowania). Przytoczenie cudzej idei lub tekstu bez podania autora jest plagiatem.

:::{.box}

Każde przytoczenie cudzego tekstu bez podania źródła będzie skutkowało koniecznością pisania nowej pracy tak długo, aż wszystkie wymagania zostaną precyzyjnie spełnione i uznam, że jest to praca napisana na blisko 100%. Jeżeli nie zdążycie tego zrobić przed wyznaczonym terminem egzaminu w sesji letniej, będziecie mieć egzamin w sesji poprawkowej (o ile napiszecie we wrześniu dobrą pracę). Za drugą, pieczołowicie przygotowywaną pracę dostaniecie maksymalnie 60% z możliwych do otrzymania punktów.

:::

## Tabele i wykresy {#lab11-tables-charts}

Wszystkie tabele i wykresy powinny być podpisane zgodnie z wytycznymi zawartymi w *Podstawowych standardach*. Uwaga: w manuskryptach tabele i wykresy są wstawiane na końcu, Wy umieście je w tekście. Każda tabela i każdy wykres powinny być wspomiane w tekście zanim pojawią się na stronie.

## Liczebniki i statystyka {#lab11-stats}

Za każdym razem, gdy podajecie w tekście liczby, oczywiście róbcie to zgodnie ze standardem APA, informacje jak to robić znajdują się także w *Podstawowych standardach*.

