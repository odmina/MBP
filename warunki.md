# WARUNKI ZALICZENIA

Przedmiot trwa dwa semestry podczas których odbywają się wykłady, ćwiczenia i laboratoria. Kończy się egzaminem z oceną. Warunkiem podejścia do egzaminu jest zaliczenie ćwiczeń i laboratoriów, które odbywa się na podstawie prac zaliczeniowych, obecności i aktywności. 

Z egzaminu można zostać zwolnionym na podstawie punktów uzyskanych na ćwiczeniach, laboratoriach i wykładach, uzyskując jednocześnie ocenę wynikącą z liczby zebranych punktów. 

## SYSTEM PUNKTOWY NA PRZEDMIOCIE

Na ćwiczeniach i laboratoriach oraz na wykładach będziecie mogli zdobywać punkty. Na każdej z czterech części przedmiotu, możecie uzyskać 25 punktów, czyli:

- 25 punktów na wykładach w semestrze zimowym,
- 25 punktów na ćwiczeniach i laboratoriach w semestrze zimowym,
- 25 punktów na wykładach w semestrze letnim,
- 25 punktów na ćwiczeniach i laboratoriach w semestrze letnim.

Punkty na każdej z części nie muszą sumować się do 25. W takiej sytuacji zostaną przeliczone proporcjonalnie, tzn. jeżeli w którejś z czterech w/w części uzyskacie $x$ spośród $m$ punktów możliwych do uzyskania, do waszej końcowej oceny liczyć się będzie $x /m \times 25$ punktów. 

Punkty z poszczególnych części będą sumowane (w sumie można uzyskać maksymalnie 100 punktów) i do wystawienia oceny będzie wykorzystywana skala ocen zgodna z regulaminem studiów:

- Bardzo dobry 5,0 odpowiada >= 90  punktów
- Ponad dobry 4,5 odpowiada >= 85 a < 90 punktów 
- Dobry 4,0 odpowiada >= 80 a < 85 punktów
- Dość dobry 3,5 odpowiada >= 70 a < 80 punktów 
- Dostateczny 3,0 odpowiada >= 60 a < 70 punktów 
- Niedostateczny 2,0 odpowiada < 60 punktów

## PUNKTY ZBIERANE NA WYKŁADZIE W SEM. ZIMOWYM

- Dwa kolokwia, terminy zostaną podane na zajęciach.
- Jeżeli z kolokwiów nie uzyskacie w sumie min. 60% punktów, będzie kolokwium poprawkowe z materiału z całego semestru, tzw. zbój. 
- **Opłaca się zaliczyć wykłady w pierwszych terminach, ponieważ zbój nie kasuje Waszych poprzednich podejść!** 
- Za zbója będzie moża uzyskać dokładnie tyle samo punktów, co za oba kolokwia razem, a wyniki kolokwiów i zbója będą się sumować i na tej podstawie będą przyznawane punkty do końcowej oceny z przedmiotu. 

### Przykłady

*(liczby punktów na zajęciach mogą być inne, ale zasada zostaje ta sama)*

_*Optymistyczny*_  
Za kolkwia można było dostać w sumie 30 punktów i uzyskałeś/aś 27. Do Twojej końcowej oceny z MBP uzyskujesz $27/30\times25 = 22.5$ punkta.

_*Trochę pesymistyczny*_
Za kolokwia można było dostać w sumie 30 punktów i dostałeś 15. $15/30 = 0.5 < 60\%$. To predestynuje Cię do zbója. Na zbóju, z którego też można było dostać 30 punktów, otrzymałeś 25. Razem masz $(15 + 25) / 60 = 0.67 > 60\%$. Uff. MBP toczy się dalej.

_*Pesymistyczny*_
Za kolokwia można było dostać w sumie 30 punktów i dostałeś 15. $15/30 = 0.5 < 60\%$. To predestynuje Cię do zbója. Na zbóju, z którego też można było dostać 30 punktów, też otrzymałeś 15. Razem masz $(15 + 15) / 60 = 0.5 < 60\%$. MBP toczy się dalej, ale jeżeli na ćwiczeniach i w kolejnym semestrze będziesz miał podobny problem, nie osiągniesz progu zaliczenia przedmiotu i nie zostaniesz zwolniony z egzaminu. 

## PUNKTY ORAZ ZALICZENIE ĆWICZEŃ I LABORATORIÓW W SEM. ZIMOWYM

- Będą dwa zadania zaliczeniowe, prezentacja i zadanie z wykorzystaniem narzędzi poznanych na zajęciach.
- Żeby w ogóle zostać dopuszczonym do egzaminu, musicie zrobić zadania wystarczająco dobrze, by zostały uznane za zaliczone.
- Zaliczenie ćwiczeń/laboratoriów tożsame jest z uzyskaniem min. 60% punktów za każde z zadań. 
- Wszystkie punkty powyżej 60% przyczyniają się do Waszego zwolnienia z egzaminu i Waszej (lepszej) oceny z przedmiotu.
- Jeżeli zrobicie zadania dobrze, ale po ustalonym terminie, nie dostaniecie za nie więcej niż 60% punktów wymagane do zaliczenia.
- Obecność oraz aktywność na ćwiczeniach jest obowiązkowa i jest warunkiem zaliczenia ćwiczeń. 

## EGZAMIN

- Wszyscy, ktorzy zaliczą zajęcia w systemie punktowym będą zwolnieni z egzaminu, z oceną, która wynika z opisanego systemu punktowego. 
- Egzamin będzie trudny i będzie miał charakter BARDZO GROŹNEGO ZBÓJA, co oznacza, że będzie trwał 2 godziny, będą na nim również liczne pytania otwarte, w tym wymagające rozbudowanej argumentacji i napisania dłuższej wypowiedzi. Będzie obejmował treści, które pojawiły się na ćwiczeniach, laboratoriach i wykładach przez cały rok. 
- Nie możemy osobom niezadowolonym ze swojej oceny wynikającej z systemu punktwego zabronić udziału w egzaminie. Musicie mieć jednak na uwadze, że jeżeli ostatecznie z egzaminu otrzymacie niższą ocenę, niż wynikało to z systemu punktowego, ukończycie przedmiot z **oceną z egzaminu**.
