# WARUNKI ZALICZENIA

## SYSTEM PUNKTOWY NA PRZEDMIOCIE

Przedmiot trwa dwa semestry podczas których odbywają się wykłady, ćwiczenia i laboratoria. Wykorzystywany będzie system punktowy z następującymi wagami:

- 25% oceny stanowią punkty uzyskane na wykładach w semestrze zimowym
- 25% oceny stanowią punkty uzyskane na ćwiczeniach i laboratoriach w semestrze zimowym
- 25% oceny stanowią punkty uzyskane na wykładach w semestrze letnim
- 25% oceny stanowią punkty uzyskane na ćwiczeniach i laboratoriach w semestrze letnim

Jeżeli którejś z czterech w/w części uzyskacie $x$ spośród $m$ punktów możliwych do uzyskania, do waszej końcowej oceny liczyć się będzie $x /m \times 25$ punktów. W sumie ze wszystkich części uzyskać będzie można 100 punktów.

Do wystawienia oceny z przedmiotu będzie wykorzystywana następująca skala ocen:

- Bardzo dobry 5,0 odpowiada >= 90 % punktów
- Ponad dobry 4,5 odpowiada >= 85 a < 90% punktów 
- Dobry 4,0 odpowiada >= 80 a < 85% punktów
- Dość dobry 3,5 odpowiada >= 70 a < 80% punktów 
- Dostateczny 3,0 odpowiada >= 60 a < 70% punktów 
- Niedostateczny 2,0 odpowiada < 60% punktów

## ZALICZENIE WYKŁADU W SEM. ZIMOWYM

- Dwa kolokwia, terminy zostaną podane na zajęciach.
- Jeżeli z kolokwiów nie uzyskacie w sumie min. 60% punktów, będzie kolokwium poprawkowe z materiału z całego semestru, tzw. zbój. 
- **Opłaca się zaliczyć wykłady w pierwszych terminach, ponieważ zbój nie kasuje Waszych poprzednich podejść!** 
- Za zbója będzie moża uzyskać dokładnie tyle samo punktów, co za oba kolokwia razem, a wyniki kolokwiów i zbója będą się sumować i na tej podstawie będą przyznawane punkty do końcowej oceny z przedmiotu. 

### Przykłady 

*(liczby punktów na zajęciach mogą być inne, ale zasada zostaje ta sama)*

**Optymistyczny**  
Za kolkwia można było dostać w sumie 30 punktów i uzyskałeś/aś 27. Do Twojej końcowej oceny z MBP uzyskujesz $27/30\times25 = 22.5$ punkta.

**Trochę pesymistyczny**  
Za kolokwia można było dostać w sumie 30 punktów i dostałeś 15. $15/30 = 0.5 < 60\%$. To predestynuje Cię do zbója. Na zbóju, z którego też można było dostać 30 punktów, otrzymałeś 25. Razem masz $(15 + 25) / 60 = 0.67 > 60\%$. Uff. MBP toczy się dalej.

**Pesymistyczny**  
Za kolokwia można było dostać w sumie 30 punktów i dostałeś 15. $15/30 = 0.5 < 60\%$. To predestynuje Cię do zbója. Na zbóju, z którego też można było dostać 30 punktów, też otrzymałeś 15. Razem masz $(15 + 15) / 60 = 0.5 < 60\%$. MBP toczy się dalej, ale jeżeli na ćwiczeniach i w kolejnym semestrze będziesz miał podobny problem, możesz nie zaliczyć przedmiotu. 

## ZALICZENIE ĆWICZEŃ I LABORATORIÓW W SEM. ZIMOWYM

- Będą dwa zadania zaliczeniowe, jedno na ćwiczeniach i jedno na laboratoriach.
- Zadania będą oceniane z wykorzystaniem skali punktowej i wszystko będzie działać dokładnie tak samo, jak w przypadku punktów zbieranych na wykładach, ale siłą rzeczy nie będzie zbója.
- Jeżeli za zadania nie dostaniecie min. 60% punktów możliwych do uzyskania, dostaniecie dodatkowe zadanie, które pozwoli Wam (prawidłowo wykonane) "dobić" do 60%. Zadanie będzie ustalane indywidualnie.
