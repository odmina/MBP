# Etyka w badaniach naukowych {#lab01}

:::{.box}
**LITERATURA WYMAGANA NA ZAJĘCIA**
Shaughnessy, J. J., Zechmeister, J. S., Zechmeister, E. B., & Rucińska, M. (2002). *Metody badawcze w psychologii*. Gdańskie Wydawnictwo Psychologiczne. Rozdział 2. Etyka w badaniach psychologicznych.
:::

## Etyka w badaniach naukowych {#lab01_etyka}

**Źródła dotyczące etyki**

- Kodeks etyczny APA [https://www.apa.org/ethics/code](https://www.apa.org/ethics/code), w kontekście badań naukowych w szczególności sekcja 8. 
- Standardy etyczne Global Code of Conduct stosowane w projektach NCN [https://www.ncn.gov.pl/aktualnosci/2022-01-17-gcc-w-projektach-ncn](https://www.ncn.gov.pl/aktualnosci/2022-01-17-gcc-w-projektach-ncn)

Pierwszymi kodeksami dotyczącymi realizacji badań z udziałem ludzi są:

- Kodeks norymberski ([tekst na stronie ushmm.org](https://www.ushmm.org/information/exhibitions/online-exhibitions/special-focus/doctors-trial/nuremberg-code), [wikipedia](https://pl.wikipedia.org/wiki/Kodeks_norymberski))
- Deklaracja helsińska ([tekst na stronie nil.org.pl](https://nil.org.pl/dzialalnosc/osrodki/osrodek-bioetyki/etyka-w-badaniach-naukowych/1553-deklaracja-helsinska))

## Identyfikowanie ryzyka związanego z udziałem w badaniu {#lab01_ryzyko}

Podczas planowania badania powinniście zastanowić się, jakie niesie ono ryzyko dla osób badanych i zrobić wszystko, by ryzyko to zminimalizować. W przypadku badań korelacyjnych, gdzie nie stosujecie manipulacji eksperymentalnej, powinniście zadać sobie pytanie: "co stałoby się, gdyby ktoś poznał odpowiedzi osoby badanej?".

:::{.box}
**ZASTANÓWCIE SIĘ**
Czy podczas Waszego projektu badawczego na metodologię moglibyście użyć zdjęć przedstawiających drastyczne sceny np. wypadków?
:::

## Komisja bioetyczna {#lab01_komisja}

Co do zasady, przed rozpoczęciem badań z udziałem ludzi potrzebujecie zgody odpowiedniej komisji powołanej przy instytucji, w której realizujecie badania. Musicie przygotować i złożyć specjalny protokół i przed rozpoczęciem badań uzyskać zgodę na ich realizację. Na zajęciach z metodologii rolę komisji pełni prowadzący, który podejmuje decyzję, czy w Wasze badanie nie niesie ryzyka dla osób badanych. Uwaga: w wielu przypadkach mamy tendencję to tego, by ryzyka tego nie doceniać - po to właśnie istnieją niezależne komisje. 

## Świadoma zgoda na udział w badaniu {#lab01_consent}

Zawsze, kiedy realizujecie badnie, jego uczestnicy muszą wyrazić świadomą zgodnę na udział - będą temu poświęcone osobne zajęcia.

## Dane wrażliwe i ich ochrona {#lab01_sensitive}

Na zajęciach nie możemy pozwolić sobie na zbieranie jakichkolwiek danych wrażliwych, gdyż podlegają one specjalnej ochronie, której podczas realizacji Waszych projektów po prostu nie jesteśmy w stanie zapewnić. Ponadto potrzebowalibyśmy zgody komisji bioetycznej na przeprowadzenie takich badań.

Danymi wrażliwymi są:

- dane osobowe,
- dane dotyczące stanu zdrowia,
- dane dotyczące seksualności, 
- dane dotyczące pochodzenia etnicznego,
- dane dotyczące światopoglądu i religii,
- jakiekolwiek dane, których ujawnienie mogłoby zaszkodzić osobom badanym.



